Első szakasz
Milyen félelmeid vannak a nemi identitásod szerinti nemben élés kapcsán? Szerinted mi gátolhat, és mi segíthet abban, hogy ezekkel meg tudj küzdeni?
Előfurdult-e veled, hogy nem transznak, hanem melegnek/leszbikusnak vagy transzvesztitának hittek? Hogyan adták ezt a tudomásodra? Hogyan reagáltál rá? Milyen érzések, gondolatok kísérték ezt? Ha most történne ugyanez, mi tennél ezekben a helyzetekben?
Vedd számba azokat az eseteket, amikor tudatosan tettél a választott nemed szerint jellemző élmény eléréséért (pl. barátkozás , kaland stb.) és életedet gazdagítottad általuk! Mik voltak azok a felismeréseid, viselkedésformáid, tulajdonságaid, amik hozzásegítettek a sikerhez?
Mi az az 5 legfontosabb dolog, amit egy átlagos héten a választott nemedre jellemző módon csinálsz? Ha nincs még ilyen, mik lehetnének ezek?
Mik azok a cselekedeteid (vagy éppen azok hiánya), amikkel ártasz a sajátodnak érzett nemi identitásodnak? Mi lesz a következményük hosszú távon? Mit kellene tenned a változtatás érdekében?
Képzeld el, hogy egy varázstükörbe nézel! Ebben olyannak látod magad, amilyenné válni szeretnél. Milyennek látod magad? Milyen külső tulajdonságaid vannak? Hogyan tükröződnek ezekben belső tulajdonságaid?
Mik jelenleg a legfontosabb céljaid az önazonosságod megteremtésével kapcsolatban? Milyen felismerésekre, tulajdonságokra, viselkedésformákra lenne szükséged az elérésükhöz? Mennyiben rendelkezel velük?
Vedd számba azokat az eseteket, amikor tudatosan küzdöttél valamilyen teljesítmény eléréséért, vagy valamilyen tárgy megszerzéséért, és erőfeszítéseidet siker koronázta! Mik voltak azok a felismerések, viselkedésformák vagy tulajdonságok, amik hozzásegítettek a sikerhez? Hogyan tudnád ezeket hasznosítani a tervezett változás kapcsán?
Válaszd ki 1 tulajdonságod vagy viselkedésed, amiben azért szeretnél fejlődni, hogy nagyobb legyen az önazonosságod! Fogalmazd meg 5-10 lépésben, mit kell tenned érte!
Milyen élmények hiányoztak/hiányoznak az életedből, amiket a nemi szereped miatt nem élhettél meg?
Milyen élmények segítettek az ellenkező nemhez tartozásod felismerésében? Emelj ki 1 kellemes és 1 kellemetlen élményt, ami nagyon meghatározó számodra!
Hogyan élted meg, hogy nem olyan vagy, mint a többi fiú/lány? Miben érezted magad a legkülönbözőbbnek és a leghasonlóbbnak hozzájuk képest?
Van-e már választott keresztneved, ami a legjobban kifejezi az identitásod? Ha van, mi a története? Ha nincs, milyen szempontokat szeretnél figyelembe venni a legfelelőbb keresztnév kiválasztásához?
El tudnád képzelni, hogyha lenne lehetőség 3. neműként élni, élnél vele? Milyen előnyei és hátrányai lennének ennek rövid- és hosszú távon?
Ha rajtad múlna, megengednéd azt, hogy valaki az élete során akár többször is megváltoztathassa a nemét? Szerinted mi szól ellene, mi szól mellette?
Mennyire jellemző rád, hogy állandó készenlétben vagy, folyton fokozottan figyelsz a környezetedben való történesekre, nehezen lazítasz, alvásproblémáid vannak? Mikortól áll fenn ezek közül valamelyik? Minek a hatására kezdődött el? Van-e bevált módszered ezek kezelésére? Milyen hátránya és előnye van/volt ennek a módszernek?
Mesélj el egy olyan helyzetet, ahol valakivel a kapcsolatod (pl.: rokoni viszony, barátság, párkapcsolat, stb.) azon múlt, hogy ő milyen neműként tekint rád! Felvállaltad-e előtte az identitásodat? Mennyire volt ez könnyű? Utólag milyennek értékeled ezt a döntésedet?
Mikori az első emléked a testképed és énképed eltérésének felismeréséről? Milyen érzések kísérték ezt a felismerést? Beszéltél-e erről valakinek? Ha igen, miért? Ha nem, miért nem? Ha most dönthetnél ebben, hogyan döntenél?
Ki volt az első személy, akinek először beszéltél a transzneműségedről? Miért rá esett a választásod? Elégedett vagy-e ennek hatására a kapcsolatotok későbbi alkulásával?
Tapasztaltál-e már magadban olyat, hogy a transzsággal kapcsolatos erős érzelmi hatású eseményeket nehezen vagy egyáltalán nem tudsz felidézni? Hogyan derült ki, hogy hiányosak ezek az emlékek? Az ezekkel kapcsolatban most felidézhető gondolatok milyen érzéseket váltanak ki belőled? Mire tanítanak téged?
Milyen érzéseket ébreszt(ett) benned a szüleid részéről a születési nemedre vonatkozó "fiam/lányom" megszólítás? Hogyan változtak ezek az megszólítások és érzések az idők folyamán? Hogyan reagált a környezeted a változásokra?
Mi volt a kedvenc gyerekruhád és/vagy kiegészítőd, ami a legjobban tükrözte azt, akinek magadat érezted? Ha nem volt ilyen, arról mesélj, mi volt a vágyaidban! Milyen érzés ezekre visszagondolni?
Mi volt a kedvenc gyermekjátékod és/vagy gyerekkori tevékenységed? Ha nem volt ilyen, arról mesélj, mi volt a vágyaidban, amivel és amit szívesen játszottál volna! Milyen érzés ezekre visszagondolni?
Mi volt gyerekkorodban a szívedhez közel álló színvilág? Milyen dolgok jelenítették ezt meg? Milyen reakciókat kaptál erre a környezetedtől? Milyen érzés most ezekre visszagondolni?
Mikori az első olyan élményed, amikor a többiekkel összahesonlítva önmagadat azt érezted, hogy különbözöl tőlük? Mi volt ez a különbég? Hogyan reagáltak rá a többiek? Hogyan éreztél ezzel kapcsolatban?
Idézz fel egy olyan élményt, amikor a születési nemedben elvárt szerepedbe való beilleszkedés sikeres volt! Milyen érzések kísérték ezt az élményt? Milyen elhatározásra juttattak? Hogyan döntenél most ugyanebben a helyzetben?
Idézz fel egy olyan élményt, amikor a születési nemedben elvárt szerepedbe való beilleszkedés sikertelen volt! Milyen érzések kísérték ezt az élményt? Milyen elhatározásra juttattak? Hogyan döntenél most ugyanebben a helyzetben?
Mennyire tartod magad tudatos embernek (aki tisztában van a céljaival, és a szerint cselekszik)? Miben segít, miben akadályoz ez téged az önmegvalósításod során?
Előfordult-e, hogy gondolatban saját magadnak kitaláltál egy alteregót (másik, kitalált személyiség egy emberen belül)? Mikor és minek a hatására történt ez, akár a személyes életedben, akár online felületen? Hogyan nevezted el ezt az ént? Miért esett erre a névre a választásod? Hogyan ér(e)z(t)ed magad akkor, amikor ezt a személyiségedet használtad? Mit tanultál meg magadról közben?
Milyen módszereket alkalmaztál arra, hogy a születési nemed és a magadnak érzett nemi identitásod között feszülő ellentéteket csökkentsd? Mennyire bizonyultak ezek hasznosnak? Most milyen érzéseket ébreszt benned ezekre (vissza)gondolni? Mire tanítanak ezek?
Hogyan gondolsz azokra az évekre, amiket a születési nemed szerint éltél? Mire tanítottak azok a tapasztalatok, amiket akkor szereztél? Milyen előnyeid és hátrányaid származtak azokból az évekből?
Milyen módszereket alkalmaztál arra, hogy a születési nemed szerinti tested és a vágyott testi állapotod között feszülő ellentéteket csökkentsd? Mennyire bizonyultak ezek hasznosnak? Most milyen érzéseket ébreszt benned ezekre (vissza)gondolni? Mire tanítanak ezek?
Eddigi tapasztalataid szerint inkább koránérő, inkább későn érő, vagy a kortársaidhoz hasonló érettséget mutatsz testi, lelki és gondolkodási vonatkozásban? Harmónia vagy diszharmónia jellemezte a különböző érettségeid egymáshoz való viszonyát? Miben segített és gátolt ez a különböző életszakaszaidban?
Volt-e már példa arra, hogy titkolni igyekezted a transzságodat, de a titokra mégis fény derült? Mesélj erről 1 történetet! Miért érezted azt, hogy titkolóznod kell?
Általában kik azok, akikhez igazítod a magadról kialakított véleményedet? Hogyan változott ez gyerekkorodtól mostanáig? Kik voltak azok, akikkel legszívesebben összehasonlítottad magad? Mennyire sikerült hozzájuk hasonlóvá válni?
A transzsággal kapcsolatos másságélményedet te észlelted először vagy a környezeted adta tudomásodra? Hogyan történt ez? Milyen érzések voltak benned akkor?
Volt-e már részed kiközösítésben (amikor egy ideig tagja vagy egy csoportnak, majd a csoport úgy határoz, hogy nem szeretné, hogy a továbbiakban tagja legyél)? Ha igen, milyen érzéseket hívott elő ez benned? Mit tanultál meg ebből az élményből? Hogyan hatott ez a későbbi beilleszkedési kísérleteidre? Ha nem, milyen érzéseid voltak mások kapcsán, akiket kiközösítettek?
Volt-e már részed be nem fogadás élményben (amikor egy közösség eleve nem engedi meg, hogy tagja legyél)? Milyen érzéseket hívott elő ez benned? Mit tanultál meg ebből az élményből? Hogyan hatott ez a későbbi beilleszkedési kísérleteidre?
Volt-e már olyan tapasztalatod, hogy annyira tartottál attól, hogy nem fogadnak el mások, hogy ezt megelőzve nem is szerettél volna beilleszkedni egy csoportba, belekezdeni egy ismeretségbe? Mit nyertél, mit veszítettél ezzel? Ha újra meglenne ez helyzet, most hogyan döntenél?
Sorolj fel 2-3 olyan helyzetet, ahol eddig a legerősebben érezted az amiatti aggodalmadat, hogy valaki(k) leleplezi(k), hogy miben vagy más, mint a többi ember? Mit tettél, hogy ez a feszültséged megszűnjön?  Mit nyertél, mit veszítettél ezzel? Ha újra meglenne ez helyzet, most hogyan döntenél?
Volt-e példa arra, hogy gyógyszerek vagy akár drogok formájában próbáltad kezelni a transzságoddal kapcsolatos nehézségeket? Orvosi rendelvényre vagy magadtól kezdted el használni ezeket a szereket? Hogyan módosították az állapotodat? Ha most lennél ebben a helyzetben, hogyan döntenél ezekkel kapcsolatban?
Volt-e példa arra, hogy életveszélyt okozó formában próbáltad kezelni a transzságoddal kapcsolatos nehézségeket? Ha most lennél ebben a helyzetben, hogyan döntenél ezekkel kapcsolatban?
Mit gondolsz, a nemi identitás (hogy milyen neműnek érezzük magunkat) állandó vagy változó dolog? Volt-e olyan helyzet, ahol erről már gondolkodtál? Minek a kapcsán merült fel? Miért jutottál erre a következtetésre?
Kerültél már olyan helyzetbe, ahol te érezted úgy, vagy veled éreztették, hogy kínos veled lenni, kellemetlen a társaságod a transzságod miatt? Hogyan reagáltál rá? Mit tennél, ha ismét előkerülne ugyanez a helyzet?
Ismersz-e személyesen transz embert? Idézd fel az első találkozást! Milyen érzések voltak benned akkor? Miben erősített meg ez az élmény?
Mikor kommunikáltál először transz emberrel? Idézd fel ezt az első élményt! Milyen érzések voltak benned akkor? Miben erősített meg ez az élmény?
Mi alapján választod ki azokat az embereket, akiknek beszélsz saját transzneműségedről? Mennyire könnyű kiválasztani őket az ismerőseid közül? Mik azok a jelek, amik esetében fontólóra veszed, vagy biztosnak érzed, hogy érdemes lehet ezt megosztani valakivel?
Milyen érzésekkel gondolsz a gyermekkori fényképeidre? Milyen fotók azok, amiket megszeretnél tartani, melyeket nem? Milyen szempontok szerint döntesz/döntöttél erről?
Mit jelent számodra fiúnak, illetve lánynak lenni?
Milyen példát tudnál mondani arra, amikor várnod kellett önmagad megvalósításával? Milyen megfontolás vezetett erre?
Sorolj fel legalább 5 olyan gyerekkori tevékenységedet, amiben ma is örömödet lelnéd, és erősítené a választott nemed szerinti énedet, önbizalmadat!
Mesélj olyan emberekről a környezetben, akik pozitív energiákat közvetítenek feléd? Mik azok a dolgok, amikben legjobban megerősítik az identitásodat?
Idézd fel azt a pillanatot, amikor először találkoztál a transzszexualitás jelenségével! Mesélj róla, hol és hogyan történt, milyen körülmények között? Milyen érzéseket váltott ez ki belőled akkor és milyeneket most?
Idézd fel, ki volt az első személy az életedben, akivel megosztottad azt a vágyadat, hogy a születési nemedtől eltérő nemben szeretnél élni? Idézd fel ezt a jelenetet! Milyen érvek, ellenérvek jelentek meg benned a megosztással kapcsolatban? Végül milyen reakciót kaptál? Milyen érzéseid voltak ezzel kapcsolatban akkor, és milyenek vannak most?
Milyen gyerekkori életeseményeid tanúsítják, hogy eltértél az átlagos lányoktól/fiúktól? Megosztottad-e valakivel ezeket a másságélményeidet? Ha igen, kivel és miért? Ha nem, miért nem? Milyen érzések kísérték a beszélgetéseket vagy azok elmaradását?
Milyen élmények értek a transzneműséget érintő témákban a mádia által (pl.: TV, filmek, sorozatok, rádió, újság, internet, stb.), amikor először találkoztál a jelenséggel? Hogyan változott ennek hatására a transzneműekről alkotott képed az idők folyamán?  Örültél-e ennek a változásnak? Mire motiváltak ezek?
Idézz fel 1-1 emlékezetes média-megjelenést transznemű emberekkel kapcsolatban! Mesélj róla, milyen módon, milyen tartalommal történt ez? Mit gondoltál a transzneműekről bemutatott képről akkor, és mit gondolsz erről most?
Milyen élmények értek a transzneműséget érintő témákban, amikor először találkoztál online transznemű emberrel? Mesélj róla, milyen módon, milyen tartalommal történt ez? Hogyan változott ennek hatására a transzneműekről alkotott képed az idők folyamán?  Örültél-e ennek a változásnak? Mire motiváltak ezek?
Mik azok a sztereotípiák, amiket megerősített benned, és melyeket írta felül transznemű emberekkel való találkozás?
Mik azok a jelenségek egyes transznemű emberek viselkedésével, jellemzőivel kapcsolatban, amelyek a legtöbb negatív/pozitív érzelmet váltották/váltják ki belőled? Hogyan és minek hatására változott ez az idők folyamán?
Kommunikáltál-e valaha online transznemű emberekkel? Mit reméltől ettől? Mennyiben váltották be ezek a kapcsolatfelvételek a reményeidet?
Fordultál-e valaha segítő személyhez, szervezethez transzneműségeddel összefüggő nehézséged miatt? Kinek a segítségét kérted, és miért rá esett a választásod? Tudott-e segítséged adni? Ha igen, szerinted miért sikerült ez? Ha nem, szerinted miért nem volt sikeres a segítségnyújtás?
Szerinted miért jó nőnek lenni? Milyen hátrányai vannak? Mondj 1-1 példát arra, amikor ezek megjelent(/n)ek az életedben!
Szerinted miért jó férfinek lenni? Milyen hátrányai vannak? Mondj 1-1 példát arra, amikor ezek megjelent(/n)ek az életedben!
Milyen külső és belső jellemzőid térnek el az identitásod szerinti nemet képviselők átlagától? Milyen érzéseket kelt benned ez a különbözőséged? Társul-e ehhez a viselkedésedben megjelenő reakció? Mi ez, és milyen hatással van rád és a környezetedre?
Előfordult-e veled, hogy homoszexuálisnak (melegnek, leszbikusnak) azonosítottak be? Ha nem, szerinted miért sikerült ezt elkerülni? Ha igen, milyen érzéseket váltott ez ki belőled akkor és milyen érzések vannak benned most? Milyen visszajelzélsekből következtettél arra, hogy homnoszexuálisnak tartanak? Mennyire sikerült azonosulnod ezzel a "címkével"? Miben gátolt, segített ez a transzneműséged kapcsán?
Előfordul(t)-e veled, hogy homoszexuális közösségbe, szórakozóhelyre mentél/mész? Miért döntöttél emellett? Voltak-e előzetes elvárásaid, és ha igen, miként teljesültek? Hogyan érezted ott magad? Mennyire találtad befogadónak ezt a közeget?
Milyen érzésekkel gondolsz a gyermekkori fényképeidre? Melyik a kedvenced közülük? Mesélj részletesen erről a képről? (pl.: mikor és ki készítette, ki(k) van(nak) rajta, milyen alkalomból készült, stb.) Milyen érzések kapcsolódnak ehhez a fotóhoz? Milyen más élethelyzetben éreztél még hasonlóan?
Melyik gyermekkori fotód esetén vagy benne biztos, hogy nem szeretnéd megtartani? Milyen érzéseket kelt benned? Milyen más élethelyzetben érzetél még hasonlóan?
Mik azok a fényképek, tárgyak, amiket szeretnél megtartani a nemváltoztatás után is? Milyen emlékek fűződnek ezekhez? Szerinted miért van/lesz ezekre szükséged "az új életedben" is?
Felmerült-e benned valaha, hogy a családnevedet is megváltoztasd? Ha igen, miért tennéd/tetted ezt? Ha nem, te milyen indokot tartasz elegendőnek ahhoz, hogy valaki emellett döntsön?
Mennyire jellemző rád, hogy összehasonlítod magad másokkal? Milyen helyzetekben jön ez elő leginkább? Milyen érzések vannak ilyenkor benned? Mi segíthet abban, hogy a negatív töltetű érzések kevésbé jöjjenek elő?
Előfordult-e veled, hogy kettős életet éltél (bizonyos szerepidben nőként, bizonyos szerepeidben férfiként)? Miért döntöttél úgy, hogy ezt teszed? Jó döntésnek bizonyult-e? Hogyan érezted magad közben? Történt-e ebben az idők folyamán változás? Ha igen, minek a hatására?
Volt-e arra példa, hogy a születési nemed szerinti szereped eltúlozva jelenítetted meg önmagad (önmagadhoz képest nagyon nőiesen, férfiasan), hogy ezzel oszlasd el a gyanút a valódi nemi identitásoddal kapcsolatban? Miért döntöttél úgy, hogy ezt teszed? Jó döntésnek bizonyult-e? Hogyan érezted magad közben? Történt-e ebben az idők folyamán változás? Ha igen, minek a hatására?
Szívesen vennél-e részt transznemű emberek érdekében végzett társadalmi tevékenységben? (pl.: jogvédelem, ismeretterjesztés, sorstárs-segítés, közösségfejlesztés, aktivizmus, stb.) Van-e már ilyen jellegű tapasztalatod, és ha igen, miben? Milyen tevékenység tűnik legérdekesebbnek számodra? Mit gondolsz azokról a transz emberekről, akik ilyesmivel foglalkoznak?
Szívesen vennél-e részt transznemű emberek érdekében transz láthatósági kampányban, vagy bármilyen más tevékenységben, ahol nyíltan vállanod kellene a transzneműségedet? Milyen érvek szólnak ellene és mellette? Miért tartod/nem tartod ezt fontosnak?
Mit gondolsz azokról a transz emberekről, akik nyíltan vállalják a transzneműségüket? Milyen érzéseket kelt ez benned?
Mit gondolsz azokról a transz emberekről, akik nem vállalják nyíltan a transzneműségüket? Milyen érzéseket kelt ez benned?
Van-e számodra kedves, inspiráló transznemű ember, akire példaként tekintesz? Miben érzed kettőtök között a hasonlóságot, és miben különbözöl tőle?
Hogyan ítéled meg azt, hogyha valaki büszke a transzneműségére? Volt-e már olyan helyzet, amiben hasonló érzésed volt? Mesélj erről, minek a kapcsán éreztél így!
Van-e kedvenc transzneműségről szóló filmed? Ha van, mi fogott meg benne legjobban? Milyen párhuzamokat találtál a főhős és a saját életed között!
Sorolj fel legalább 4-5 olyan tulajdonságot és felismerést, amiknek feltétlenül meg kell lenniük egy transz ember életében, ahhoz, hogy boldogan élhessen! Te mennyiben rendelkezel ezekkel? Mire lenne még szükséged ahhoz, hogy ezek adottak legyenek?
Mi a terved, hogyha sikeresen keresztül mész a nemváltoztatáson, szeretnéd-e megosztani a tapasztalataidat olyan emberekkel, akik még a nemváltoztatás előtt állnak? Mi szól ellene, és mi szól mellette?
Szerinted mik a legfontosabb dolgok, amikre a transzneműséged megtanít téged? Mire tudod felhasználni ezt a tapasztalatodat?
Szerinted mik a legfontosabb dolgok, amikre a nemváltoztatási folyamat megtaníthat téged? Mire tudod felhasználni ezt a tapasztalatodat?
Veszítettél-e el számodra fontos embert a transzneműséged el nem fogadása miatt? Milyen érzések voltak benned akkor, és milyen érzések vannak benned most ezzel kapcsolatban?
Szerinted milyen jelekből lehet azt majd tudni sok évvel a nemváltoztatásod után is, hogy eredetileg nem az identitásod szerinti nembe születtél? Szerinted hogyan vehetné észre valaki? Milyen érzések vannak benned ezzel kapcsolatban?
Mit gondolsz a feminizmusról, az eredetileg női egyenjogúságért küzdő nézőpontról?  Sorolj fel pár érvet, amiben érthető számodra ez a nézőpont, és amiben nem!
Mit gondolsz egy olyan világról, amiben nincs többé szerepe a nemek kettősségének? Szeretnél-e egy ilyen világban élni? Ha igen, miért? Ha nem, miért nem? Hogyan befolyásolná szerinted egy ilyen világ a nemváltoztatásodat?
Ha választhatnál, milyen vilgában élnél szívesebben: ahol megvan a nemek mostani kettőssége (élesen elkülönültek a nők és a férfiak), egy modernebb, egyenjogúbb nemi kettősség van, de még megvannak a férfi, női szerepek; vagy ahol nemsemlegesen élnének az emberek, és nem számítana az, hogy ki milyen nemű, vagy ahol egyszerre 2 nem jellemzői is keveredhetnének egy emberben, akár az idővel változóan is? Miért éreznéd magad jól az általad választott világban? Van-e olyan, ami esetleg hiányozna ebből mégis, amit nehéz lenne elengedni?
Milyen élmények értek a transzneműséget érintő témákban, amikor először találkoztál személyesen transznemű emberrel? Mesélj róla, milyen módon, milyen tartalommal történt ez? Hogyan változott ennek hatására a transzneműekről alkotott képed?  Örültél-e ennek a változásnak? Mire motiváltak ezek?
Kerültél-e már olyan helyzetbe, hogy magántanulóvá vagy munkanélkülivé váltál? Milyen érzések kísérték ezeket az élethelyzeteket? Mire tanított téged ez az időszak?
Kerültél-e már olyan helyzetbe, hogy az iskolában vagy munkahelyen a diáktársaid vagy kollégáid bántottak a transzságod miatt? Milyen érzések kísérték ezeket az élethelyzeteket? Milyen eszközökkel próbáltál megküzdeni ezzel? Mire tanított téged ez az időszak?
Kerültél-e már olyan helyzetbe, hogy az iskolában vagy munkahelyen a tanáro(/ai)d vagy a felettese(i)d bántottak a transzságod kapcsán? Milyen érzések kísérték ezeket az élethelyzeteket? Milyen eszközökkel próbáltál megküzdeni ezzel? Mire tanított téged ez az időszak?
Kerültél-e már olyan helyzetbe, hogy valaki más segítségét kérted olyankor, amikor úgy érezted, egyedül már nem tudsz megbirkózni a transzsággal kapcsolatos nehézségekkel? Kitől és milyen segítséget vártál? Megkaptad-e ez? Mire tanított téged ez a történés?
Kerültél-e már olyan helyzetbe, hogy pletykákat, eltúlzott valótlanságokat terjesztettek rólad? Hogyan érintett ez? Milyen módon küzdöttél meg ezzel? Jó döntésnek bizonyult-e utólag?
Képzeld el, hogy a jövőben egy olyan iskolába/munkahelyre kerülsz, ahol senki nem tudja, hogy transz ember vagy! Dönthetsz arról, hogy megosztod ezt velük vagy nem. Hogyan döntenél? Milyen előnyeid, és milyen hátrányaid származnának ebből?
Kerültél-e olyan helyzetbe, hogy az iskolában vagy a munkahelyen tapasztalt, transzságodhoz kapcsolódó nehézség miatt inkább új közeget (pl.: szakot, szakmát) választottál magadnak? Miért döntöttél e mellett? Milyen hátrányokkal és előnyökkel járt számodra ez a helyzet?
Hogyan hatott a transzságod a pályaválasztásodra? Milyen előnyei és hátrányai vannak ennek? Emeld ki, van-e ebben a szakmában/munkakörben olyan, amiben tudod kamatoztatni azt a nézőpontot, amit a transzneműség hatására alakult ki benned!
Előfordult-e olyan, hogy az iskolában/munkahelyen nagyon magányosnak érezted magad? Mit üzennél a hasonló helyzetben lévőknek, mi segítheti át őket egy ilyen időszakon?
Hogyan hat(ott) az iskolai/munkahelyi teljesítményedre a transzságod? Mit tanít(ott) meg ez a helyzet magadról? Hogyan tudod ezt kamatoztatni most?
Előfordult-e veled, hogy iskolatársaid/tanáraid vagy kollégáid/feletteseid a megkérdezésed nélkül adtak ki a transz helyzetedről információkat? Hogyan reagáltál erre akkor, és mit kezdenél ugyanezzel a helyzettel most? Milyen változás érzékelsz önmagadon ezzel kapcsolatosan?
Előfordult-e veled, hogy iskolatársaid/tanáraid vagy kollégáid/feletteseid a transzságoddal kapcsolatosan számodra már kényelmetlen kérdéseket tettek fel? Hogyan reagáltál erre? Mit tanultál meg ebből az esetből önmagadról?
Kerültél-e már olyan helyzetbe, ahol nyíltan elutasítottak a transzságod miatt? Milyen érzések kapcsolódnak ehhez? Mit lehet(ett) tenni, hogy ne történjen meg később hasonló eset?
Mit gondolsz, mennyire rugalmas a környezet, amiben élsz a nemed kifejezésével kapcsolatos elvárásaiban? Van-e olyan életterület, ahol ez nehezebb, és olyan, ahol könnyebb? Mit gondolsz, mennyiben vagy képes ezt befolyásolni?
Milyen élethelyzetekben kellett átlag felett teljesítened ahhoz, hogy elfogadjanak a transzságoddal együtt, ahol érezted, hogy feltételes ez az elfogadás? Ki az, aki által meg tudtad/tudod élni, hogy képes elfogadni olyannak, amilyen vagy?
Idézz fel egy egyéni és egy csoportos gyerekkori élményt, ami azért volt számodra boldog pillanat, mert nem számított, hogy fiú vagy vagy lány! Milyen érzéseket ébreszt fel ez benned? Volt-e azóta hasonló érzésed felnőttkorodban is hasonló okból, ahol mindegy volt egyénileg és csoportosan, hogy férfi vagy nő? Mi a különség és hasonlóság a 2 időszak élményei között?
Ki volt az első ember az életedben, aki legelőször kiállt melletted a transzságod kapcsán? Meséld el ezt a történetet! Majd fejezd be 3 gondolattal az alábbi mondatot: "Hálás vagyok neki azért, mert/hogy..."
Mennyire volt/van igényed a magánéleted transz vonatkozásairól beszélni az iskolában/munkahelyen? Történt-e ebben valamilyen változás az idők folyamán? Ha igen, minek a hatására? Milyen érzések vannak benned most ezzel kapcsolatban?
Volt-e/van-e olyan ember az életedben, akinek nem akarták mások, hogy beszélj a transzságodról? Hogyan döntöttél végül, és miért? Ha most dönthetnél erről, hogyan döntenél és miért?
Mi a véleményed azokról a transz emberekről, akik önkéntesen segítenek más transz embereknek? Milyen tevékenységeket szoktak ellátni? Találkoztál-e ilyen emberekkel? Számodra tudtak-e/tudnának-e segíteni? Ha igen, miben? Ha nem, miért nem?
Ha lenne 3 kívánságod a transzneműekkel kapcsolatban Magyarországon, mi lenne az?
Milyen típusú, transzsággal kapcsolatos dolgaidról nem beszélsz másoknak? Miért nem?
Hol húzod meg a privát szférád határát, vagyis azt, ahol senkinek nem tartozol magyarázattal önmagaddal kapcsolatban? Miért ott húzódik ez a határ? Miben segít ez?
Mit gondolsz, sok olyan titkod van, amit nem osztasz meg másokkal? Hogy érzed magad emiatt?
Mit jut eszedben arról, hogy általában hogyan látnak Téged mások?
Milyen embernek tartod magad? Sorold fel a legjellemzőbb 10 vonásodat!
Mi az a tulajdonságod, amit próbálsz nagyon elrejteni mások elől? Mit gondolsz erről a tulajdonságról? Miért szükséges elrejtened azt?
Idézz fel 1 esetet, amikor a helyzet azt kívánta, hogy önmagadon felül teljesíts! Milyen új felismerések értek abban a helyzetben?
Meséld el, milyen tulajdonságai vannak annak az embernek, akivé NEM szeretnél válni! Mit gondolsz, miért éppen ezek a legellenszenvesebb emberi vonások a számodra?
Idézz fel az életedből 1 olyan esetet, amikor egy helyzetből kifolyólag, vagy valakinek az elnyomása/agressziója miatt áldozat szerepben kellett lenned! Mi okozta, hogy belekerültél? Hogyan kezelted a helyzetet? Milyen előnyöd és milyen hátrányod származott ebből?
Idézz fel az életedből 1 olyan esetet, amikor úgy érezted, hogy valaki igazságtalanság áldozata lett, és a segítségére siettél! Sikerült segítened őt? Mit gondolsz, miért?
Idézz fel egy olyan helyzetet, amikor Te magad gyakoroltál nyomást valakire! Mi vezérelt erre? Milyen érzés volt?
Hiszel-e abban, hogy egyszer olyan ember néz vissza rád a tükörből, amilyen lenni szeretnél? Miért gondolsz, ez megvalósítható? Miért?
Mit gondolsz, mi lenne az első nagyobb lépés, amit meg kellene tenned annak érdekében, hogy az életedben bekövetkezzen a vágyott változás?
Milyen előnyei és hátrányai vannak a saját életedben annak, hogy felnőttkorod korai/későbbi éveiben ismerted fel magadban, hogy transz ember vagy? A hozzád hasonló életkorban felismerőknek mit üzennél?
Milyen előnyei és hátrányai vannak a saját életedben annak, hogy felnőttkorod korai/későbbi éveiben kezdtél bele a nemváltoztatásba? A hozzád hasonló életkorban belevágó transz embereknek mit üzennél?
Mi alapján választod ki azokat az embereket, akiknek a mélyebb emberi gondolataidról, érzéseidről beszélsz? Mennyire könnyű kiválasztani őket az ismerőseid közül? Mik azok a jelek, amik esetében kizárod a megosztás lehetőségét, és mik azok, amiknél fontolóra veszed, vagy biztosnak érzed, hogy érdemes lehet ezt megtenni?
Hogyan hat az emberi kapcsolataidra, hogy milyen nemű egy ismerősöd? Milyen kapcsolati formákat tesz ez lehetővé? Van-e olyan, amit kizár? Miért?
Van-e olyan szakma, ami szimpatikus számodra, de azért nem választottad, mert az a születési nemedben nem jellemző foglalkozás? Ha tehetnéd, most belekezdenél-e ezek alapján egy ilyen szakma tanulásában?
Van-e olyan szakma, ami segítene nemileg önazonos(abb)nak érezni magad? Milyen képsséget, személyiségjegyeket, hozzáállást kíván meg? Mennyiben rendelkezel ezekkel?
Folytasd a következő mondatot legalább 5 befejezéssel, ami hirtelen eszedbe jut! „Akkor érzem magam igazán nőnek/férfinek, ha/amikor......."
Mennyire tartod magad "titoktűrőnek", azaz milyen könnyen tartasz titkot? Miben nehéz/könnyű ez számodra? Mesélj 1 egy rád nagyon jellemző esetet a titoktartással kapcsolatban!

Második szakasz
Milyen tapasztalataid vannak a névváltozás okmánycseréjével, bizonyítványcseréjével kapcsolatban? Idézz fel 1-2 élményt, ami meglepő volt! Mit üzennél azok számára 3 mondatban, akik még a névátíratások előtt állnak?
Milyen külső és belső jellemzőkkel bír a vágyott képed önmagadról, vagyis az én-ideálod? Milyen jellemzőid teszik lehetetlenné, vagy nehézzé, és melyek elérhetővé ezt számodra? Mik azok a dolgok, amiken változtatnod szükséges ehhez? Mennyire vagy motivált most ezekben egy 1 (egyáltalán nem) - 10 (kifejezetten) skálán?
Mi a terved, hogyha sikeresen keresztül mész a nemváltoztatáson, szeretnél-e kapcsolatban maradni transz emberekkel? Mi szól ellene, és mi szól mellette?
Mi a terved, hogyha sikeresen keresztül mész a nemváltoztatáson, fogsz-e bárkinek beszélni arról, hogy transznemű vagy/voltál?
Hogyan változott a nemváltoztatásod előrehaladtával az emberekkel való kapcsolati rendszered mennyiségi és minőségi szempontból? Több vagy kevesebb barátod, ismerősöd, közösség lett az életedben? Milyen érzés erre gondolni? Szeretnél-e ezen változtatni? Milyen elképzelésed van arról, hogyan lehetne változtatni?
Van-e olyan ember, akivel szándékosan szakítottad meg a kapcsolatot, hogy ne kelljen feltárni előtte a transzneműségedet? Miért döntöttél így? Elégedett vagy-e ezzel a döntéseddel?
Mit gondolsz, van-e esélyed valaha elérni azt, hogy a legtöbb ember/senki sem fogja sejteni, hogy biológiailag milyen neműnek születtél? Milyen érzések vannak benned ezzel kapcsolatban most? Hogyan változtak ezek az érzések a tranzíció előrehaladtával, és minek a hatására történtek benned ezek?
Ha létezett volna, létezne csak transz emberek számára létrehozott iskola vagy munkahely, szívesen tanuln/tál, dolgozn/tál volna ott? Milyen hátrányait és előnyeit látod egy ilyen helynek?
Idézz fel olyan visszajelzéseket, amiket eddigi életed során másoktól kaptál, és támogatta/nem támogatta a választott nemed szerinti énképedet! Milyen érzéseket keltettek ezek benned? Változtattál-e ennek hatására önmagadon vagy a helyzeten?
Történt-e kísérlet arra bárki részéről az életedben, hogy megpróbáljon meggyőzni arról, hogy valójában nem vagy transz? Ki és milyen módon próbálkozott meg ezzel az idők folyamán? Milyen érzéseket váltott ez ki belőled? Hogyan tudtad ezt kezelni? Mit üzennél azoknak, akik még most járnak ebben a helyzetben, mi a legcélravezetőbb, amit ilyenkor tehetnek?
Vedd számba azokat a rossz szokásaidat, amik nehezítik a választott nemedben a hitelesnek tartott nemi viselkedést/szerepvitelt! Milyen következményei vannak/lehetnek rád és környezetedre nézve ennek? Mi kell ezek leküzdéséhez?
Szedj össze legalább 3 olyan dolgot önmagadban/önmagadon, ami a választott nemeddel jelenleg nem harmonizál! Válassz olya(noka)t is, amiket fontosnak találnál megerősíteni önmagadban ahhoz, hogy elégedettebb legyél!
Mi az az 5 tárgy, eszköz, ami ha a tiéd lehetne, segítene még jobban megélni a saját nemiségedet?
Mik azok a dolgok, amikben azért fejlesztetted magad tudatosan, hogy önmagad és/vagy a környezeted felé megerősítsd a választott nemedhez való tartozásodat?
Gondolj arra, hogy hamarosan eléred azt az állapotot, amiben már külsőleg és belső érzéseid szerint önazonos vagy! Folytasd a következő mondatot 3-5 gondolattal! „Az életem perspektivikus és reményteli, mert ...........”
Mondj néhány ötletet arról, hogyan erősíthetnéd magadban az önazonosságod megteremtésével kapcsolatos céljaid elérését szolgáló jellemvonásaidat!
Idézd fel egy fájdalmas élményedet, amikor nem lehettél az, aki valójában vagy! Milyen tanulságokat tudtál/tudsz levonni belőle, és ez miben vitt/visz előre?
Gondolkozz el azon, vajon milyen új 2-3 „első élmény" vár még rád, ahogyan közeledsz az önazonosságod felé! Képzeld el, milyenek lesznek ezek, és meséld el őket részletesen!
Mesélj el egy-egy olyan helyzetet (ha volt már ilyen), amikor azért utasított el valaki, mert felvállaltad/nem vállaltad fel a sajátodnak érzett nemi identitásodat! Milyen következménye lett?
Érzékeltél-e már a környezeted részéről nyomásgyakorlást, hogy a születési nemedben maradás mellett dönts? Kik részéről és hogyan mutatkozott ez meg? Milyen lelkiállapotot eredményezett? Hogyan küzdöttél meg ezzel a nyomással? (pl.: ellenállás, elfogadás)
Volt-e valaha ellenérzésed a születési neved kapcsán? Milyen érzéseket váltott ki ez a név akkor, és hogyan változtak ezek benned mostanáig? Milyen technikáid voltak arra, hogy az ezzel kapcsolatos negatív érzéseidet csökkentsd? Mennyire váltak be ezek a módszerek a téged megszólítók reakciói és a saját érzéseid alapján?
Milyen érzéseket kelt(ett) benned, amikor a születési neved szerinti aláírásodat használod/használtad? Hogyan változott ez az idők folyamán, és milyen érzések kísérték?
Mik azok a területek a testeden, ahol a legerősebben érzed az önmagaddal való elégedetlenséget? Hogyan és minek hatására változott az ezekhez való viszonyulásod az idők folyamán? Emelj ki egy időszakot, amikor a legerősebb (volt), és amikor a legkevésbé ér(e)z(t)ed a hatását! Milyen élmények értek ekkor és ezek mire motiváltak?
Hogyan választottad ki az identitásodnak megfelelő keresztnevedet? Mi a neved története? Mi a jelentése?

Harmadik szakasz
Mennyire (volt) nehéz/könnyű elfogadnod a saját transzneműségedet? Mi gátolt, mi segített benne? Mennyi időbe telt elfogadnod? Mi jellemezte ennek a dimamikáját (ismétlődés vagy folytonosság)? Milyen tapasztalat erősítette meg azt, hogy ez a te utad?
Milyen dolgokat kell(/ett) elengedned a transzneműséged miatt, amiket sajnálsz? Milyen élmények kimaradása, időbeli elcsúszása figyelhető meg az életedben emiatt? Mi segíti, és mi gátolja ezeknek az elengedését? Milyen módszerekkel próbálkoztál ennek feloldására? Sorold fel a sikertelen és sikeres módszereket is!
Milyen módon érintette emberi értékeidet, világnézetedet/hitedet a transzneműséged? Milyen változásokat tapasztaltál magadon az idők folyamán ezekben, milyen főbb történések idézték elő ezeket?
Ha egy napon elérhetővé válna számodra, hogy teljesen sikerüljön az átalakulásod, és már senki sem jöhetne rá arra, hogy nem az identitásod szerinti nembe születtél, akkor kinek mondanád el a transznemű élettörténetedet? Milyen érvek szólnak a döntésed ellen és mellett?
Előfordult-e veled, hogy szorongtál attól, hogy véletlenül összefutsz valakivel, aki a születési nemedben ismer, de a nemi identitásod szerinti nemedben nem? Megtörtént-e végül ez? Hogyan reagáltál erre a helyzetre? Mire tanított meg téged ez az életszakasz? Mit üzennél 3 mondatban azoknak, akik még a váltás kezdetén ezzel a dilemmával küzdenek?
Idézz fel olyan gyerekkorodban meglévő tulajdonságaidat, amelyeket az idők folyamán megprobáltál megváltoztatni? Van-e ezek között olyan, amit azért probáltál megerősíteni vagy elnyomni önmagadban, hogy hitelesebb legyél a választott nemedben? Ha igen, akkor melyek ezek, és miként változtak? Jobban érzed-e magad így?
Milyen 5 tulajdonságod, képességed, tetted van, ami (az identitásod szerinti nemedben) büszkeséggel tölt el?
Mik voltak életed legboldogabb pillanatai a nemiséged kapcsán? (Lehetnek ezek jelentéktelen eseményekhez kötődőek is.) Felfedezel-e valami hasonlóságot köztük? Hogyan fogalmaznád meg magad számára a boldogság titkát?
Idézd fel életed 3 fontos „első élményét", amiket a változásod hatására élhettél meg, vagy amiben bízol, hogy meg fog történni ennek hatására! (pl. első barát, csók, szerelem, munkahely, lakás, fizetés, nyaralás, koncert, stb.) Mi volt/lesz ezeknek a varázsa? Mesélj róluk!
Mi az a legnagyobb veszteség, amit úgy érzel, fel kell(ett) áldoznod azért, hogy az lehess, akinek érzed magad? Miért látod úgy, hogy ezt minden más áldozatnál nehezebben tudtad meghozni?
Hogyan változott meg a számodra fontos családtagjaiddal a kapcsolatod a transzneműséged hatására? Ki az, akivel a legnagyobb mértékben változott? Mit érzel most ezzel kapcsolatban?
Mit gondolsz, van-e esélyed rá, hogy valaha teljesen elérd a szexuális egészségesség állapotát, amikor teljesen megfelel önmagadnak a tested és a partnerednek is? Mire van szükséged ahhoz, hogy ez a legteljesebben meg tudjon valósulni az életedben?
Hogyan viszonyulsz a vérszerinti gyermekvállalással kapcsolatos helyzetedhez? Milyen érzések vannak benned ezzel kapcsolatban? Mi az, ami a legnehezebb ebben a helyzetben? Mi az, ami előnyt jelent ebben számodra?
Hogyan reagált a távolabbi rokonságod (nem a szüleid, testvéreid, házastársad, gyermekeid) a nemváltoztatási szándékodra? Mennyiben igazolódtak az előzetes várakozásaid? Milyen érzésekkel tölt ez el?
Van-e olyan személy, aki már nem él, de nem tudta meg, hogy transznemű vagy? Miért alakult így, hogy nem tudthatta meg? Milyen érzések voltak benned a halálakor, és milyen érzések vannak benned most?
Került-e olyan helyzetbe, hogy tanulmányaidat vagy szakmai életutadat késleltetned kellett a transzság miatt? Miért született meg ez a döntés? Milyen veszteségek és milyen nyereségek származtak ebből a helyzetből? Ha most dönthetnél erről, hogyan döntenél?