Első szakasz
Milyen félelmeid vannak a nemi identitásod szerinti nemben élés kapcsán? Szerinted mi gátolhat, és mi segíthet abban, hogy ezekkel meg tudj küzdeni?
Milyen pozitív várkaozásaid vannak a nemi identitásod szerinti nemben élés kapcsán? Szerinted mi gátolhatja, és mi segítheti ezek teljesülését?
Előfordult-e veled, hogy nem annak azonosítottak, aminek megéled magad, hanem más LMBTQ embernek? Hogyan adták ezt a tudtodra, és hogyan reagáltál rá? Milyen érzések, gondolatok kísérték ezt? Ha most történne ugyanez, mi tennél ezekben a helyzetekben?
Előfordult-e veled, hogy valaki hamarabb azonosított transz embernek, mint ahogy azt te meg tudtad volna magadnak fogalmazni? Hogyan adták ezt a tudtodra, és hogyan reagáltál rá? Milyen érzések, gondolatok kísérték ezt? Ha most történne ugyanez, mi tennél ezekben a helyzetekben?
Vedd számba azokat az eseteket, amikor tudatosan tettél a sajátodnak érzett nemed szerint jellemző élmény eléréséért (pl. kapcsolatteremtés, önkifejezés, szexuális élmény, stb.) és életedet gazdagítottad általuk! Mik voltak azok a dolgok, amik hozzásegítettek a sikerhez?
Vedd számba azokat az eseteket, amikor tudatosan nem tettél a sajátodnak érzett nemed szerint jellemző élmény eléréséért (pl. kapcsolatteremtés, önkifejezés, szexuális élmény, stb.) és életed szegényebb lett általuk! Mik voltak azok a dolgok, amik ezt eredményezték?
Mi az az 5 legfontosabb dolog, amit egy átlagos héten a választott nemedre jellemző módon csinálsz? Ha nincs még ilyen, mik lehetnének ezek, amiktől jobban éreznéd magad?
Mi az az 2-3 dolog, amit egy átlagos héten még nem a választott nemedre jellemző módon csinálsz? Mi az a 2-3 dolog, amit zért tehetsz, hogy önazonosabb legyél?
Mik azok a cselekedeteid, jellemzőid vagy éppen azok hiánya, amikkel ártasz a sajátodnak érzett nemi identitásodnak? Mi lesz a következményük hosszú távon? Mit kellene tenned a változtatás érdekében?
Mik azok a cselekedeteid, jellemzőid vagy éppen azok hiánya, amikkel segíted a sajátodnak érzett nemi identitásodat? Hogyan tudnád ezeket állandósítani, megerősíteni az életedben?
Képzeld el, hogy egy varázstükörbe úgy látod magad, amilyenné válni szeretnél. Milyennek látod magad? Milyen külső tulajdonságaid vannak? Tükröződnek-e ezekben belső tulajdonságaid, és ha igen, hogyan?
Képzeld el, hogy egy tükörben látod magad. Milyen vonásaidban látod a feljebbmenőidet? Milyen érzés ezekre gondolni a velük való viszonyod tükrében? Melyeket tartod a saját, egyedi vonásaidnak? Mennyire szereted őket a nemi identitásod tükrében?
Mik jelenleg a legfontosabb céljaid az önazonosságod megteremtésével kapcsolatban? Milyen felismerésekre, tulajdonságokra, viselkedésformákra van szükséged az elérésükhöz? Mennyiben rendelkezel velük? Mi lesz a legkönnyebb, mi a negnehezebb?
Vedd számba azokat az eseteket, amikor tudatosan küzdöttél valamilyen teljesítmény eléréséért, tárgy megszerzéséért, és erőfeszítéseidet siker koronázta! Mi vitt ezekben sikerre? Hogyan tudnád ezeket hasznosítani a tervezett változás kapcsán?
Válaszd ki 1 tulajdonságod vagy viselkedésed, amiben azért szeretnél fejlődni, hogy nagyobb legyen az önazonosságod! Fogalmazd meg pár lépésben, mit kell tenned érte!
Milyen élmények segítettek az ellenkező nemhez tartozásod felismerésében? Emelj ki 1 kellemes és 1 kellemetlen élményt, ami nagyon meghatározó számodra!
Hogyan élted meg, hogy nem olyan vagy, mint a többi fiú/lány? Miben érezted magad a legkülönbözőbbnek és a leghasonlóbbnak hozzájuk képest?
Van-e már választott keresztneved, ami a legjobban kifejezi az identitásod? Ha van, mi a története? Ha nincs, milyen szempontokat vennél figyelembe a legfelelőbb keresztnév kiválasztásához?
Mennyire jellemző rád, hogy állandó készenlétben vagy, fokozottan figyelve a környezeted történéseire, nehezen lazítasz, alvásproblémáid vannak? Mikortól és minek a hatására kezdődött el? Van-e bevált módszered a kezelésére? Milyen hátránya és előnye van/volt ennek a módszernek?
Mesélj el egy olyan helyzetet, ahol valakivel a kapcsolatod (pl.: rokoni, barátság, párkapcsolat, stb.) azon múlt, hogy ő milyen neműként tekint rád! Felvállaltad-e előtte az identitásodat? Mennyire volt ez könnyű? Utólag milyennek értékeled ezt a döntésedet?
Mikori az első emléked a testképed és énképed eltérésének felismeréséről? Milyen érzések kísérték ezt a felismerést? Beszéltél-e erről valakinek? Ha igen, miért? Ha nem, miért nem? Ha most dönthetnél ebben, hogyan döntenél?
Mi volt a kedvenc gyerekruhád és/vagy kiegészítőd, ami a legjobban tükrözte azt, akinek magadat érezted? Ha nem volt ilyen, arról mesélj, mi volt a vágyaidban! Milyen érzés ezekre visszagondolni?
Mi volt a kedvenc gyermekjátékod és/vagy gyerekkori tevékenységed? Ha nem volt ilyen, arról mesélj, mi volt a vágyaidban, amivel és amit szívesen játszottál volna! Milyen érzés ezekre visszagondolni?
Mi volt gyerekkorodban a szívedhez közel álló színvilág? Milyen dolgok jelenítették ezt meg? Milyen reakciókat kaptál erre a környezetedtől? Milyen érzés most ezekre visszagondolni?
Mikori az első olyan élményed, amikor a többiekkel összahesonlítva önmagadat azt érezted, hogy különbözöl tőlük? Mi volt ez a különbég? Hogyan reagáltak rá a többiek? Hogyan éreztél ezzel kapcsolatban?
Idézz fel egy olyan élményt, amikor a születési nemedben elvárt szerepedbe való beilleszkedés sikeres volt! Milyen érzések kísérték ezt az élményt? Milyen elhatározásra juttattak? Hogyan döntenél most ugyanebben a helyzetben?
Idézz fel egy olyan élményt, amikor a születési nemedben elvárt szerepedbe való beilleszkedés sikertelen volt! Milyen érzések kísérték ezt az élményt? Milyen elhatározásra juttattak? Hogyan döntenél most ugyanebben a helyzetben?
Mennyire tartod magad tudatos embernek (aki tisztában van a céljaival, és a szerint cselekszik)? Miben segít, miben akadályoz ez téged az önmegvalósításod során?
Eddigi tapasztalataid szerint inkább koránérő, későn érő, vagy a kortársaidhoz hasonló érettséget mutatsz testi, lelki és gondolkodási vonatkozásban? Harmónia vagy diszharmónia jellemezte a különböző "érettségeid" egymáshoz való viszonyát? Miben segített és gátolt ez a különböző életszakaszaidban?
Volt-e már példa arra, hogy titkolni igyekezted a transzságodat, de a titokra mégis fény derült? Mesélj erről 1 történetet! Miért érezted azt, hogy titkolóznod kell? Jó döntésnek bizonyult-e?
Általában kik azok, akikhez igazítod a magadról kialakított véleményedet? Hogyan változott ez gyerekkorodtól mostanáig? Kik voltak azok, akikkel legszívesebben összehasonlítottad magad? Mennyire sikerült hozzájuk hasonlóvá válni? Elégedett vagy-e ezzel?
A transzsággal kapcsolatos másságélményedet te észlelted először vagy a környezeted adta tudomásodra? Hogyan történt ez? Milyen érzések voltak benned akkor? Hogyan érezhette magát a környzeted eközben?
Volt-e már részed kiközösítésben (tagja vagy egy csoportnak, ám a csoport úgy dönt, nem szeretné, hogy a továbbiakban tagja legyél)? Ha igen, milyen érzéseket hívott ez elő? Mit tanultál meg ebből? Hogyan hatott ez a későbbi beilleszkedési kísérleteidre?
Mesélj el a helyzetet, amikor a környzetedben valaki kiközösítésben részesült! Milyen érzések voltak benned? Mit tettél? Hogyan cselekednél ma?
Volt-e már részed be nem fogadás élményben (egy közösség eleve nem engedi, hogy tagja legyél)? Milyen érzéseket hívott elő ez benned? Mit tanultál meg ebből az élményből? Hogyan hatott ez a későbbi beilleszkedési kísérleteidre?
Mesélj el a helyzetet, amikor a környzetedben valaki be nem fogadásban részesült! Milyen érzések voltak benned? Mit tettél? Hogyan cselekednél ma?
Volt-e már olyan tapasztalatod, hogy annyira tartottál attól, hogy nem fogadnak el mások, hogy ezt megelőzve nem is szerettél volna beilleszkedni egy csoportba, belekezdeni egy ismeretségbe? Mit nyertél, mit veszítettél ezzel? Most hogyan döntenél?
Mesélj fel 1-2 olyan helyzetet, ahol eddig a legerősebben érezted az amiatti aggodalmadat, hogy valaki(k) leleplezi(k), hogy miben vagy más, mint a többi ember! Mit tettél, hogy ez a feszültséged csökkenjen? Mit nyertél, mit veszítettél ezzel? Most hogyan döntenél egy ilyen helyzetben?
Volt-e példa arra, hogy kémiai szerekkel (pl. gyógyszer, drog, alkohol) próbáltad kezelni a transzságoddal kapcsolatos nehézségeket? Orvosi rendelvényre vagy magadtól kezdted el használni ezeket? Hogyan módosították az állapotodat? Most hogyan döntenél ezekkel kapcsolatban?
Volt-e példa arra, hogy túlhajszoltsággal (pl.: testedzés, munka, tanulás, stb.) próbáltad kezelni a transzságoddal kapcsolatos nehézségeket? Hogyan módosították az állapotodat? Most hogyan döntenél ezekkel kapcsolatban?
Volt-e példa arra, hogy életveszélyt okozó formában próbáltad kezelni a transzságoddal kapcsolatos nehézségeket? Ha most lennél ebben a helyzetben, hogyan döntenél ezekkel kapcsolatban?
Ismersz-e személyesen transz embert? Idézd fel az első találkozást! Milyen érzések voltak benned akkor? Miben erősített meg ez az élmény? Ha nem, milyen várakozásaid vannak egy ilyen találkozással kapcsolatban?
Mikor kommunikáltál először transz emberrel? Idézd fel ezt az első élményt! Milyen érzések voltak benned akkor? Miben erősített meg ez az élmény? Ha még nem volt ilyen, milyen emberrel lenne jó kommunikálnod?
Mi alapján választod ki azokat az embereket, akiknek beszélsz transz helyzetedről? Mennyire könnyű kiválasztani őket az ismerőseid közül? Mik azok a jelek, amik esetében fontólóra veszed, elveted, vagy biztosnak érzed, hogy érdemes lehet ezt megosztani valakivel?
Milyen érzésekkel gondolsz a gyermekkori fényképeidre, videóidra? Milyen fotók azok, amiket megszeretnél tartani, melyeket nem? Milyen szempontok szerint döntesz/döntöttél erről?
Mit jelent számodra fiúnak, illetve lánynak lenni?
Milyen példát tudnál mondani arra, amikor várnod kellett az nemi identitásod önazonos megélésével? Milyen megfontolás vezetett erre? Jó döntésnek bizonyult-e?
Sorolj fel néhány gyerekkori tevékenységedet, amiben ma is örömödet lelnéd, és erősítené a választott nemed szerinti énedet, önbizalmadat!
Sorolj fel néhány gyerekkori tevékenységedet, amiben ma már nem lelnéd örömödet, mert gynegítené a választott nemed szerinti énedet, önbizalmadat!
Mesélj olyan emberekről a környezetben, akik pozitív energiákat közvetítenek feléd a nemi identitásoddal kapcsolatban! Mik azok a dolgok, amikben legjobban megerősítenek?
Mesélj olyan emberekről a környezetben, akik negatív energiákat közvetítenek feléd a nemi identitásoddal kapcsolatban! Mik azok a dolgok, amikben legjobban megerősítenek?
Idézd fel azt a pillanatot, amikor először találkoztál a transzszexualitás jelenségével! Mesélj róla, hol és hogyan történt, milyen körülmények között? Milyen érzéseket váltott ez ki belőled akkor és milyeneket most?
Idézd fel, ki volt az első személy, akivel megosztottad azt a vágyadat, hogy a születési nemedtől eltérő nemben szeretnél élni? Idézd fel ezt a jelenetet! Milyen kétségeid voltak a megosztással kapcsolatban? Végül milyen reakciót kaptál? Milyen érzéseid voltak akkor, és milyenek vannak most?
Milyen gyerekkori életeseményeid tanúsítják, hogy eltértél az átlagos lányoktól/fiúktól? Megosztottad-e valakivel ezeket a másságélményeidet? Ha igen, kivel és miért? Ha nem, miért nem? Milyen érzések kísérték a beszélgetéseket vagy azok elmaradását?
Milyen élmények értek a transz embereket érintő témákban a mádia által (pl.: TV, filmek, sorozatok, rádió, újság, internet, stb.), amikor először találkoztál a jelenséggel? Hogyan változott ezek hatására a transz meberekről alkotott képed az idők folyamán? Mire motiváltak ezek?
Idézz fel 1-1 emlékezetes média-megjelenést transz emberekkel kapcsolatban! Mesélj róla, milyen módon, milyen tartalommal történt ez? Mit gondoltál a transz emberekről bemutatott képről akkor, és mit gondolsz erről most?
Milyen élmények értek a transz embereket érintő témákban, amikor először találkoztál online transz emberrel? Mesélj róla, milyen módon, milyen tartalommal történt ez? Hogyan változott ennek hatására a transz emberekről alkotott képed az idők folyamán? Örültél-e ennek a változásnak? Mire motiváltak ezek?
Mik azok a sztereotípiák, amiket megerősített benned, és melyeket írta felül transz emberekkel való szamélyes találkozás?
Mik azok a jelenségek egyes transz emberek viselkedésével, jellemzőivel kapcsolatban, amelyek a legtöbb negatív/pozitív érzelmet váltották/váltják ki belőled? Hogyan és minek hatására változott ez az idők folyamán?
Kommunikáltál-e valaha online transz emberekkel? Mit reméltől ettől? Mennyiben váltották be ezek a kapcsolatfelvételek a reményeidet?
Fordultál-e valaha segítő személyhez, szervezethez transz állapotoddal összefüggő nehézség miatt? Kinek a segítségét kérted, és miért rá esett a választásod? Tudott-e segítséged adni? Ha igen, szerinted miért sikerült ez? Ha nem, szerinted miért nem?
Szerinted miért jó nőnek lenni? Milyen előnyei, hátrányai vannak? Mondj 1-1 példát arra, amikor ezek megjelent(/n)ek az életedben!
Szerinted miért jó férfinek lenni? Milyen előnyei, hátrányai vannak? Mondj 1-1 példát arra, amikor ezek megjelent(/n)ek az életedben!
Milyen külső és belső jellemzőid térnek el az identitásod szerinti nemet képviselők átlagától? Milyen érzéseket kelt benned ez a különbözőséged? Társul-e ehhez a viselkedésedben megjelenő reakció? Mi ez, és milyen hatással van rád és a környezetedre?
Mennyire sikerül()t azonosulnod a LMBTQ* emberek "címkével"? Miben gátolt, és miben segített ez a transzneműséged kapcsán?
Előfordul(t)-e veled, hogy homoszexuális közösségbe, szórakozóhelyre mentél/mész? Miért döntöttél emellett? Voltak-e előzetes elvárásaid, és ha igen, miként teljesültek? Hogyan érezted ott magad? Mennyire találtad befogadónak ezt a közeget?
Mesélj részletesen a kedvenc gyermekkori fényképedről (pl.: mikor és ki készítette, ki(k) van(nak) rajta, milyen alkalomból készült, stb.) Milyen érzések kapcsolódnak ehhez a fotóhoz? Milyen más élethelyzetben éreztél még hasonlóan?
Melyik gyermekkori fotód esetén vagy benne biztos, hogy nem szeretnéd megtartani? Milyen érzéseket kelt benned? Milyen más élethelyzetben érzetél még hasonlóan?
Mik azok a fényképek, tárgyak, amiket szeretnél megtartani a nemváltoztatás után is? Milyen emlékek fűződnek ezekhez? Szerinted miért van/lesz ezekre szükséged "az új életedben" is?
Felmerült-e benned valaha, hogy a családnevedet is megváltoztasd? Ha igen, miért tennéd/tetted ezt? Ha nem, te milyen indokot tartasz elegendőnek ahhoz, hogy valaki emellett döntsön?
Mennyire jellemző rád, hogy összehasonlítod magad másokkal? Milyen helyzetekben jön ez elő leginkább? Milyen érzések vannak ilyenkor benned? Mi segíthet abban, hogy a negatív töltetű érzések kevésbé jöjjenek elő?
Előfordult-e veled, hogy kettős életet éltél (bizonyos szerepidben nőként, bizonyos szerepeidben férfiként)? Miért döntöttél úgy, hogy ezt teszed? Jó döntésnek bizonyult-e? Hogyan érezted magad közben? Történt-e ebben az idők folyamán változás? Ha igen, minek a hatására?
Volt-e arra példa, hogy a születési nemed szerinti szerepedet eltúlozva jelenítetted meg önmagad (túl nőiesen, férfiasan)? Miért döntöttél úgy, hogy ezt teszed? Jó döntésnek bizonyult-e? Hogyan érezted magad közben? Történt-e ebben az idők folyamán változás? Ha igen, minek a hatására?
Van-e kedvenc transz témájú filmed? Ha van, mi fogott meg benne legjobban? Milyen párhuzamokat találtál a transz szereplő és a saját életed között!
Sorolj fel legalább 4-5 olyan tulajdonságot és felismerést, amiknek feltétlenül meg kell lenniük egy transz ember életében, ahhoz, hogy boldogan élhessen! Te mennyiben rendelkezel ezekkel? Mire lenne még szükséged ahhoz, hogy ezek adottak legyenek?
Mi a terved, hogyha sikeresen keresztül mész a nemváltoztatáson, szeretnéd-e megosztani a tapasztalataidat olyan emberekkel, akik még a nemváltoztatás előtt állnak? Mi szól ellene, és mi szól mellette?
Szerinted mik a legfontosabb dolgok, amikre a transz helyzeted megtanít téged? Mire tudod felhasználni ezt a tapasztalatodat?
Szerinted mik a legfontosabb dolgok, amikre a nemváltoztatási folyamat megtaníthat téged? Mire tudod felhasználni ezt a tapasztalatodat?
Veszítettél-e el számodra fontos embert a transz helyzeted el nem fogadása miatt? Milyen érzések voltak benned akkor, és milyen érzések vannak benned most ezzel kapcsolatban?
Szerinted milyen jelekből lehet azt majd tudni sok évvel a nemváltoztatásod után is, hogy eredetileg nem az identitásod szerinti nembe születtél? Szerinted hogyan vehetné észre valaki? Milyen érzések vannak benned ezzel kapcsolatban?
Mit gondolsz a feminizmusról, az eredetileg női egyenjogúságért küzdő nézőpontról? Sorolj fel pár érvet, amiben érthető számodra ez a nézőpont, és amiben nem!
Mit gondolsz egy olyan világról, amiben nincs többé szerepe a nemek kettősségének? Szeretnél-e egy ilyen világban élni? Ha igen, miért? Ha nem, miért nem? Hogyan befolyásolná szerinted egy ilyen világ a nemváltoztatásodat?
Ha választhatnál 3 világ közül, melyikben élnél szívesebben: ahol éles a nemek kettőssége; ahol egy modernebb, egyenjogúbb nemi kettősség van, de még megvannak a férfi, női szerepek; vagy ahol nemsemlegesen élnének az emberek, esetleg egyszerre 2 nem jellemzői is keveredhetnének egy emberben, akár idővel változóan is?
Milyen élmények értek a transz helyzetet érintő témákban, amikor először találkoztál személyesen transz emberrel? Mesélj róla, milyen módon, milyen tartalommal történt ez? Hogyan változott ennek hatására a transz emberekről alkotott képed?  Örültél-e ennek a változásnak? Mire motiváltak ezek?
Kerültél-e már olyan helyzetbe, hogy magántanulóvá vagy munkanélkülivé váltál transz helyzeted kapcsán? Milyen érzések kísérték ezeket az élethelyzeteket? Mire tanított téged ez az időszak?
Kerültél-e már olyan helyzetbe, hogy iskolában vagy munkahelyen diáktársaid vagy kollégáid bántottak a transzságod miatt? Milyen érzések kísérték ezeket az élethelyzeteket? Milyen eszközökkel próbáltál megküzdeni ezzel? Mire tanított téged ez az időszak?
Kerültél-e már olyan helyzetbe, hogy az iskolában vagy munkahelyen a tanáro(/ai)d vagy a felettese(i)d bántottak a transzságod kapcsán? Milyen érzések kísérték ezeket az élethelyzeteket? Milyen eszközökkel próbáltál megküzdeni ezzel? Mire tanított téged ez az időszak?
Kerültél-e már olyan helyzetbe, hogy valaki más segítségét kérted olyankor, amikor úgy érezted, egyedül már nem tudsz megbirkózni a transzsággal kapcsolatos nehézségekkel? Kitől és milyen segítséget vártál? Megkaptad-e ez? Mire tanított téged ez a történés?
Kerültél-e már olyan helyzetbe, hogy pletykákat, eltúlzott valótlanságokat terjesztettek rólad? Hogyan érintett ez? Milyen módon küzdöttél meg ezzel? Jó döntésnek bizonyult-e utólag?
Képzeld el, hogy a jövőben egy olyan iskolába/munkahelyre kerülsz, ahol senki nem tudja, hogy transz ember vagy! Dönthetsz arról, hogy megosztod ezt velük vagy nem. Hogyan döntenél? Milyen előnyeid, és milyen hátrányaid származnának ebből?
Kerültél-e olyan helyzetbe, hogy az iskolában vagy a munkahelyen tapasztalt, transzságodhoz kapcsolódó nehézség miatt inkább új közeget (pl.: szakot, szakmát) választottál magadnak? Miért döntöttél e mellett? Milyen hátrányokkal és előnyökkel járt számodra ez a helyzet?
Hogyan hatott a transzságod a pályaválasztásodra? Milyen előnyei és hátrányai vannak ennek? Emeld ki, van-e ebben a szakmában/munkakörben olyan, amiben tudod kamatoztatni azt a nézőpontot, amit a transz helyzeted hatására alakult ki benned!
Előfordult-e olyan, hogy az iskolában/munkahelyen nagyon magányosnak érezted magad? Mit üzennél a hasonló helyzetben lévőknek, mi segítheti át őket egy ilyen időszakon?
Hogyan hat(ott) az iskolai/munkahelyi teljesítményedre a transz helyzeted? Mit tanít(ott) meg ez a helyzet magadról? Hogyan tudod ezt kamatoztatni most?
Előfordult-e veled, hogy iskolatársaid/tanáraid vagy kollégáid/feletteseid a megkérdezésed nélkül adtak ki a transz helyzetedről információkat? Hogyan reagáltál erre akkor, és mit kezdenél ugyanezzel a helyzettel most? Milyen változás érzékelsz önmagadon ezzel kapcsolatosan?
Előfordult-e veled, hogy iskolatársaid/tanáraid vagy kollégáid/feletteseid a transz helyzeteddel kapcsolatosan számodra kényelmetlen kérdéseket tettek fel? Hogyan reagáltál erre? Mit tanultál meg ebből az esetből önmagadról?
Kerültél-e már olyan helyzetbe, ahol nyíltan elutasítottak a transz helyzeted miatt? Milyen érzések kapcsolódnak ehhez? Mit lehet(ett) tenni, hogy ne történjen meg később hasonló eset?
Mit gondolsz, mennyire rugalmas a környezet, amiben élsz a nemed kifejezésével kapcsolatos elvárásaiban? Van-e olyan életterület, ahol ez nehezebb, és olyan, ahol könnyebb? Mit gondolsz, mennyiben vagy képes ezt befolyásolni?
Milyen élethelyzetekben kellett átlag felett teljesítened ahhoz, hogy elfogadjanak a transzságoddal együtt, ahol érezted, hogy feltételes ez az elfogadás? Ki az, aki által meg tudtad/tudod élni, hogy képes elfogadni olyannak, amilyen vagy?
Idézz fel 1 egyéni és 1 csoportos gyerekkori élményt, ami azért volt számodra boldog, mert nem számított, hogy fiú vagy vagy lány! Milyen érzéseket ébreszt fel ez benned? Volt-e azóta hasonló helyzet felnőttkorodban is? Mi a különség és hasonlóság a 2 időszak élményei között?
Mi a véleményed azokról a transz emberekről, akik önkéntesen segítenek más transz embereknek? Milyen tevékenységeket szoktak ellátni? Találkoztál-e ilyen emberekkel? Számodra tudtak-e/tudnának-e segíteni? Ha igen, miben? Ha nem, miért nem?
Mit gondolsz, sok olyan dolog van az életedben, amit nem osztasz meg másokkal? Hogy érzed magad emiatt?
Mi jut eszedbe arról, hogy általában hogyan látnak Téged mások? Mennyire egyezik ez meg azzal, hogyan látod magad? Hogyan hat rád ez a különbség és mire motivál?
Milyen embernek tartod magad? Sorold fel a legjellemzőbb 10 vonásodat!
Mi az a tulajdonságod, amit próbálsz nagyon elrejteni mások elől? Mit gondolsz erről a tulajdonságról? Miért szükséges elrejtened azt?
Idézz fel 1 esetet, amikor a helyzet azt kívánta, hogy önmagadon felül teljesíts! Milyen új felismerések értek abban a helyzetben?
Meséld el, milyen tulajdonságai vannak annak az embernek, akivé NEM szeretnél válni! Mit gondolsz, miért éppen ezek a legellenszenvesebb emberi vonások számodra?
Idézz fel az életedből 1 olyan esetet, amikor egy helyzetből kifolyólag, vagy valakinek az elnyomása/agressziója miatt áldozat szerepben kellett lenned! Mi okozta, hogy belekerültél? Hogyan kezelted a helyzetet? Milyen előnyöd és milyen hátrányod származott ebből?
Idézz fel az életedből 1 olyan esetet, amikor úgy érezted, hogy valaki igazságtalanság áldozata lett, és a segítségére siettél! Sikerült segítened őt? Mit gondolsz, miért?
Idézz fel az életedből 1 olyan esetet, amikor úgy érezted, hogy valaki igazságtalanság áldozata lett, és mégsem segítettél neki. Mit gondolsz, miért nem?
Idézz fel egy olyan helyzetet, amikor Te magad gyakoroltál nyomást valakire a nemi identitásod elfogadtatása kapcsán! Mi vezérelt erre? Milyen érzés volt?
Hiszel-e abban, hogy egyszer olyan ember néz vissza rád a tükörből, amilyen lenni szeretnél? Miért gondolsz, ez megvalósítható? Ha igen, miért? Ha nem, miért nem?
Mit gondolsz, mi lenne az első nagyobb lépés, amit meg kellene tenned annak érdekében, hogy az életedben bekövetkezzen a vágyott változás az önazonosságod kapcsán? Mi gátolja, és mi segítheti ezt?
Milyen előnyei és hátrányai vannak a saját életedben annak, hogy felnőttkorod korai/későbbi éveiben ismerted fel magadban, hogy transz ember vagy? Mit üzennél a hozzád hasonló életkorban felismerőknek?
Milyen előnyei és hátrányai vannak a saját életedben annak, hogy felnőttkorod korai/későbbi éveiben kezdtél bele a nemváltoztatásba? Mit üzennél a hozzád hasonló életkorban belevágó transz embereknek?
Mi alapján választod ki azokat az embereket, akiknek a mélyebb gondolataidról, érzéseidről beszélsz? Mennyire könnyű kiválasztani őket az ismerőseid közül? Mik azok a jelek, amik esetében kizárod a megosztást, mik azok, amiknél fontolóra veszed, vagy amiknél biztosnak érzed?
Hogyan hat az emberi kapcsolataidra, hogy milyen nemű egy ismerősöd? Milyen kapcsolati formákat tesz ez lehetővé? Van-e olyan, amiket megnehezít vagy kizár? Ha igen, hogyan és miért?
Van-e olyan szakma, ami szimpatikus számodra, de azért nem választottad, mert az a születési nemedben nem jellemző foglalkozás? Ha tehetnéd, most belekezdenél-e egy ilyen szakma tanulásába, űzésébe?
Milyen könnyen tartasz titkot? Miért nehéz/könnyű ez számodra? Mesélj 1 egy rád nagyon jellemző esetet a titoktartással kapcsolatban!

Második szakasz
Mit gondolsz, a nemi identitás (hogy milyen neműnek érezzük magunkat) állandó vagy változó dolog? Volt-e olyan helyzet, ahol erről már gondolkodtál? Minek a kapcsán merült fel? Miért jutottál erre a következtetésre?
Kerültél már olyan helyzetbe, ahol te érezted úgy, vagy veled éreztették, hogy kínos, kellemetlen veled lenni a transzságod miatt? Hogyan reagáltál rá? Mit tennél, ha ismét előkerülne ugyanez a helyzet? Mit javasolnál másoknak, akik hasonló helyzetben vannak?
Ha lenne 3 kívánságod a transzneműekkel kapcsolatban Magyarországon, mi lenne az?
Milyen transzsággal kapcsolatos dolgaidról nem beszélsz másoknak egyáltalán? Miért nem?
Hol húzod meg a privát szférád határát, vagyis azt, ahol senkinek nem tartozol magyarázattal önmagaddal kapcsolatban? Miért ott húzódik ez a határ? Miben segít ez?
Van-e olyan szakma, ami segítene nemileg önazonos(abb)nak érezni magad? Milyen képességet, személyiségjegyeket, hozzáállást kíván meg? Mennyiben rendelkezel ezekkel?
Folytasd a következő mondatot legalább 5 befejezéssel, ami hirtelen eszedbe jut! „Akkor érzem magam igazán nőnek/férfinek, ha/amikor......."
Milyen módszereket alkalmaztál arra, hogy a születési nemed és a magadnak érzett nemi identitásod között feszülő ellentéteket csökkentsd? Mennyire bizonyultak ezek hasznosnak? Milyen érzés ezekre (vissza)gondolni? Mire tanítanak ezek?
Hogyan gondolsz azokra az évekre, amiket a születési nemed szerint éltél? Mire tanítottak az akkori tapasztalatok? Milyen előnyeid és hátrányaid származtak azokból az évekből?
Milyen módszereket alkalmaztál arra, hogy a születési nemed szerinti tested és a vágyott testi állapotod között feszülő ellentéteket csökkentsd? Mennyire bizonyultak ezek hasznosnak? Milyen érzéseket kelt ezekre (vissza)gondolni? Mire tanítanak ezek?
Milyen tapasztalataid vannak a névváltozás okmánycseréjével, bizonyítványcseréjével kapcsolatban? Idézz fel 1-2 élményt, ami meglepő volt! Mit üzennél azok számára 3 mondatban, akik még a névátíratások előtt állnak?
Milyen külső és belső jellemzőkkel bír az én-ideálod (vágyott képed önmagadról)? Milyen jellemzőid teszik lehetetlenné, nehézzé, és melyek elérhetővé ezt számodra? Mik azok a dolgok, amiken változtatnod szükséges ehhez? Mennyire vagy motivált most ezekben egy 1 (egyáltalán nem) - 10 (kifejezetten) skálán?
Mi a terved, hogyha sikeresen keresztül mész a nemváltoztatáson, szeretnél-e kapcsolatban maradni transz emberekkel? Mi szól ellene, és mi szól mellette?
Mi a terved, hogyha sikeresen keresztül mész a nemváltoztatáson, fogsz-e bárkinek beszélni arról, hogy transz ember vagy/voltál?
Hogyan változott a nemváltoztatásod előrehaladtával az emberekkel való kapcsolati rendszered mennyiségi és minőségi szempontból? Több vagy kevesebb barátod, ismerősöd, közösség lett az életedben? Milyen érzés erre gondolni? Szeretnél-e ezen változtatni? Milyen elképzelésed van arról, hogyan lehetne?
Van-e olyan ember, akivel szándékosan szakítottad meg a kapcsolatot, hogy ne kelljen feltárni előtte a transz helyzetedet? Miért döntöttél így? Elégedett vagy-e ezzel a döntéseddel?
Mit gondolsz, van-e esélyed valaha elérni azt, hogy a legtöbb ember/senki sem fogja sejteni, hogy biológiailag milyen neműnek születtél? Milyen érzések vannak benned ezzel kapcsolatban most? Hogyan változtak ezek az érzések a tranzíció előrehaladtával, és minek a hatására történtek benned ezek?
Ha létezett volna, létezne csak transz emberek számára létrehozott iskola vagy munkahely, szívesen tanuln/tál, dolgozn/tál volna ott? Milyen hátrányait és előnyeit látod egy ilyen helynek?
Idézz fel olyan visszajelzéseket, amiket eddigi életed során másoktól kaptál, és támogatta/nem támogatta a választott nemed szerinti énképedet! Milyen érzéseket keltettek ezek benned? Változtattál-e ennek hatására önmagadon vagy a helyzeten?
Megkísérelt-e valaha bárki meggyőzni arról, hogy valójában nem vagy transz? Ki és milyen módon? Milyen érzéseket váltott ez ki belőled? Hogyan tudtad ezt kezelni? Mit üzennél azoknak, akik még most járnak ebben a helyzetben?
Vedd számba azokat a rossz szokásaidat, amik nehezítik a választott nemedben a hitelesnek tartott nemi viselkedést/szerepvitelt! Milyen következményei vannak/lehetnek rád és környezetedre nézve ennek? Mi kell ezek leküzdéséhez?
Szedj össze legalább 3 olyan dolgot önmagadban/önmagadon, ami a választott nemeddel jelenleg nem harmonizál! Válassz olya(noka)t is, amiket fontosnak találnál megerősíteni önmagadban ahhoz, hogy elégedettebb legyél!
Mi az az 5 tárgy, eszköz, ami ha a tiéd lehetne, segítene még jobban megélni a saját nemiségedet?
Mi az az 5 dolog, amit ha elérnél, segítene még jobban megélni a saját nemiségedet?
Mik azok a dolgok, amikben azért fejlesztetted magad tudatosan, hogy önmagad és/vagy a környezeted felé megerősítsd a választott nemedhez való tartozásodat?
Gondolj arra, hogy hamarosan eléred azt az állapotot, amiben már külsőleg és belső érzéseid szerint önazonos vagy! Folytasd a következő mondatot 3-5 gondolattal! „Az életem reményteli, mert ...........”
Mondj néhány ötletet arról, hogyan erősíthetnéd magadban az önazonosságod megteremtésével kapcsolatos céljaid elérését szolgáló jellemvonásaidat!
Idézd fel egy fájdalmas élményedet, amikor nem lehettél az, aki valójában vagy! Milyen tanulságokat tudtál/tudsz levonni belőle, és ez miben vitt/visz előre?
Gondolkozz el azon, vajon milyen új 2-3 „első élmény" vár még rád, ahogyan közeledsz az önazonosságod felé! Képzeld el, milyenek lesznek ezek, és meséld el őket, hogyan képzeled el!
Mesélj el egy-egy olyan helyzetet (ha volt már ilyen), amikor azért utasított el valaki, mert felvállaltad/nem vállaltad fel a sajátodnak érzett nemi identitásodat! Van-e ennek az esetnek jelentős hatása a jelenedre nézve?
Érzékeltél-e már a környezeted részéről nyomásgyakorlást, hogy a születési nemedben maradás mellett dönts? Kik részéről és hogyan mutatkozott ez meg? Milyen lelkiállapotot eredményezett? Hogyan küzdöttél meg ezzel a nyomással? (pl.: ellenállás, elfogadás)
Volt-e valaha ellenérzésed a születési neved kapcsán? Milyen érzéseket váltott ki ez a név akkor, és hogyan változtak ezek benned mostanáig? Milyen technikáid voltak arra, hogy az ezzel kapcsolatos negatív érzéseidet csökkentsd? Mennyire váltak be ezek a módszerek a téged megszólítók reakciói és a saját érzéseid alapján?
Milyen érzéseket kelt(ett) benned, amikor a születési neved szerinti aláírásodat használod/használtad? Hogyan változott ez az idők folyamán, és milyen érzések kísérték?
Mik azok a területek a testeden, ahol a legerősebben érzed az önmagaddal való elégedetlenséget? Hogyan és minek hatására változott az ezekhez való viszonyulásod az idők folyamán? Emelj ki egy időszakot, amikor a legerősebb (volt), és amikor a legkevésbé ér(e)z(t)ed a hatását! Milyen élmények értek ekkor és ezek mire motiváltak?
Hogyan választottad ki az identitásodnak megfelelő keresztnevedet? Mi a neved története? Mi a jelentése?
Előfordult-e, hogy kitaláltál egy alteregót (másik személyiség egy emberen belül)? Mikor és minek a hatására történt ez? Megjelent ez a személyes életedben vagy csak online? Hogyan nevezted el ezt az ént és miért? Hogyan ér(e)z(t)ed magad ettől? Mit tanultál meg magadról közben?
Ki volt az első ember az életedben, aki legelőször kiállt melletted a transz helyzeted kapcsán? Meséld el ezt a történetet! Majd fejezd be 3 gondolattal az alábbi mondatot: "Hálás vagyok neki azért, mert/hogy..."
Mennyire volt/van igényed a magánéleted transz vonatkozásairól beszélni az iskolában/munkahelyen? Történt-e ebben valamilyen változás az idők folyamán? Ha igen, minek a hatására? Milyen érzések vannak benned most ezzel kapcsolatban?
Volt-e/van-e olyan ember az életedben, akinek nem akarták mások, hogy beszélj a transz helyzetedről? Hogyan döntöttél végül, és miért? Ha most dönthetnél erről, hogyan döntenél, és miért?

Harmadik szakasz
Mennyire (volt) nehéz/könnyű elfogadnod a saját transz helyzetedet? Mi gátolt, mi segített benne? Mennyi időbe telt? Mi jellemezte ennek a dimamikáját (ismétlődés vagy folytonosság)? Milyen tapasztalat erősítette meg azt, hogy ez a te utad?
Milyen dolgokat kell(/ett) elengedned a transzneműséged miatt, amiket sajnálsz? Milyen élmények kimaradása, időbeli elcsúszása figyelhető meg az életedben emiatt? Mi segíti, és mi gátolja ezek elengedését? Milyen sikeres és sikertelen módszerekkel próbálkoztál ezek feloldására?
Milyen módon érintette emberi értékeidet, világnézetedet/hitedet transz helyzeted? Milyen változásokat tapasztaltál magadon az idők folyamán ezekben, milyen főbb történések idézték elő ezek változását?
Ha egy napon elérhetővé válna számodra, hogy teljesen sikerüljön az átalakulásod, és már senki sem jöhetne rá arra, hogy nem az identitásod szerinti nembe születtél, akkor kinek mondanád el a transznemű élettörténetedet? Milyen érvek szólnak a döntésed ellen és mellett?
Előfordult-e veled, hogy attól szorongtál, véletlenül összefutsz valakivel, aki a születési nemedben ismer, de a nemi identitásod szerinti nemedben nem? Megtörtént-e végül? Hogyan reagáltál erre a helyzetre? Mire tanított meg téged ez az életszakasz? Mit üzennél 3 mondatban azoknak, akik még a váltás kezdetén ezzel a dilemmával küzdenek?
Idézz fel olyan gyerekkori tulajdonságaidat, amelyeken az idők folyamán megprobáltál megváltoztatni? Van-e ezek között olyan, amit azért próbáltál megerősíteni vagy elnyomni, hogy hitelesebb legyél a sajátodnak érzett nemedben? Ha igen, mik ezek, és miként változtak? Jobban érzed-e magad így?
Milyen 5 tulajdonságod, képességed, tetted van, ami az identitásod szerinti nemedben büszkeséggel tölt el?
Mik voltak életed legboldogabb pillanatai, akár apró momentumai a nemiséged kapcsán? Felfedezel-e valami hasonlóságot köztük? Hogyan fogalmaznád meg magad számára a boldogság titkát?
Idézd fel életed 3 fontos „első élményét", amiket a változásod hatására élhettél meg, vagy amiben bízol, hogy meg fog történni ennek hatására! (pl. első barát, csók, szerelem, szex, munkahely, fizetés, nyaralás, koncert, otthon, stb.) Mi volt/lesz ezeknek a varázsa? Mesélj róluk!
Mi az a legnagyobb veszteség, amit úgy érzel, fel kell(ett) áldoznod azért, hogy az lehess, akinek érzed magad? Miért látod úgy, hogy ezt minden más áldozatnál nehezebben tudtad meghozni?
Hogyan változott meg a számodra fontos családtagjaiddal a kapcsolatod a transz helyzeted hatására? Ki az, akivel a legnagyobb mértékben változott? Mit érzel most ezzel kapcsolatban?
Mit gondolsz, van-e esélyed rá, hogy valaha teljesen elérd a szexuális egészségesség állapotát, amikor teljesen megfelel önmagadnak a tested és a partnerednek is? Mire van szükséged ahhoz, hogy ez a legteljesebben meg tudjon valósulni az életedben?
Hogyan viszonyulsz a vérszerinti gyermekvállalással kapcsolatos helyzetedhez? Milyen érzések vannak benned ezzel kapcsolatban? Mi az, ami a legnehezebb ebben a helyzetben? Mi az, ami előnyt jelent ebben számodra?
Hogyan reagált a közelebbi rokonságod (szüleid, testvéreid, házastársad, gyermeke/i/d) a nemváltoztatási szándékodra? Mennyiben igazolódtak az előzetes várakozásaid? Milyen érzésekkel tölt ez el?
Hogyan reagált a távolabbi rokonságod (nem a szüleid, testvéreid, házastársad, gyermekeid) a nemváltoztatási szándékodra? Mennyiben igazolódtak az előzetes várakozásaid? Milyen érzésekkel tölt ez el?
Van-e olyan személy, aki már nem él, és nem tudta meg, hogy transz vagy? Miért alakult így, hogy nem tudthatta meg? Milyen érzések voltak benned a halálakor, és milyen érzések vannak benned most?
Kerültél-e olyan helyzetbe, hogy tanulmányaidat vagy szakmai életutadat késleltetned kellett a transz helyzeted miatt? Miért született meg ez a döntés? Milyen veszteségek és milyen nyereségek származtak ebből a helyzetből? Ha most dönthetnél erről, hogyan döntenél?
El tudnád képzelni, hogyha lenne lehetőség 3. neműként élni, élnél vele? Milyen előnyei és hátrányai lennének ennek rövid- és hosszú távon számodra?
Ha rajtad múlna, megengednéd azt, hogy valaki az élete során akár többször is megváltoztathassa a nemét? Szerinted mi szól ellene, mi szól mellette?
Milyen élmények hiányoztak/hiányoznak az életedből, amiket a születési nemi szereped miatt nem élhettél meg? Mik azok, amelyek ezekből még teljesen pótolhatók? Mennyire vagy motivált, hogy pótold is őket? Van-e olyan, amit már pótoltál?
Milyen élmények hiányoztak/hiányoznak az életedből, amiket a születési nemi szereped miatt nem élhettél meg? Mik azok, amelyek ezekből még részlegesen pótolhatók? Mennyire vagy motivált, hogy pótold is őket? Van-e olyan, amit már pótoltál?
Ki volt az első személy, akinek először beszéltél a transzneműségedről? Miért rá esett a választásod? Elégedett vagy-e ennek hatására a kapcsolatotok későbbi alkulásával? Ha nem, ma kit választanál helyette?
Tapasztaltál-e már olyat, hogy a transzsággal kapcsolatos erős érzelmi hatású eseményeket nehezen vagy egyáltalán nem tudod felidézni? Hogy derült ki, ha hiányosak voltak ezek az emlékeid? A most felidézhető ilyen gondolatok milyen érzéseket váltanak ki belőled? Mire tanítanak téged?
Milyen érzéseket ébreszt(ett) benned a szüleid részéről a születési nemedre vonatkozó "fiam/lányom" megszólítás? Hogyan változtak ezek az megszólítások és érzések az idők folyamán? Hogyan reagált a környezeted a változásokra?
Volt-e példa rá, hogy segítséget kaptál más transz emberektől a tranzíciód során? Segítettek-e ezek az élmények? Te magad adtál-e már segítséget hozzád hasonló helyzetben lévőknek? Tudtál-e érdemben segíteni? Milyen érzés volt segítséget kapni és adni?
Szívesen vennél-e részt transz emberek érdekében végzett társadalmi tevékenységben? (pl.: jogvédelem, ismeretterjesztés, sorstárs-segítés, közösségfejlesztés, aktivizmus, stb.) Van-e már ilyen jellegű tapasztalatod, és ha igen, miben? Milyen tevékenység tűnik legérdekesebbnek számodra? Mit gondolsz azokról a transz emberekről, akik ilyesmivel foglalkoznak?
Szívesen vennél-e részt transz láthatósági kampányban, vagy más akcióban, ahol nyíltan vállanod kellene a transz helyzetedet? Milyen érvek szólnak ellene és mellette? Miért tartod/nem tartod ezt fontosnak?
Mit gondolsz azokról a transz emberekről, akik nyíltan vállalják a transzneműségüket? Milyen érzéseket kelt ez benned?
Mit gondolsz azokról a transz emberekről, akik nem vállalják nyíltan a transzneműségüket? Milyen érzéseket kelt ez benned?
Van-e számodra kedves, inspiráló transz ember, akire példaként tekintesz? Miben érzed kettőtök között a hasonlóságot, és miben különbözöl tőle?
Hogyan ítéled meg azt, hogyha valaki büszke a transz helyzetére? Volt-e már olyan helyzet, amiben hasonló érzésed volt? Mesélj erről, minek a kapcsán éreztél így!